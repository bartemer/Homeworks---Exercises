1. GYAKORLAT – TERMÉKKOCKÁZATOK ÉS MINŐSÉGJELLEMZŐK

Egy távközlési szolgáltató számlavezető rendszerére az alábbi termékkockázatokat határoztuk meg. Az egyes kockázatok melyik tanult szoftver minőségjellemzőhöz kapcsolódnak  elsősorban?

A. Hibás áfa számítás a számla elkészítésekor						- Funkcionális alkalmasság
B. Előfizetők más számláját is láthatják az online felületen					- Biztonság
C. A havi számlák generálása sok ismétlődően végrehajtott művelet miatt leáll		- Megbizhatóság 
D. Csak a hibakód jelenik meg a felhasználónak, a hibaüzenet nem				- Használhatóság
E. 200 tételt tartalmazó számlák megjelenítése rendkívül lassú				- Teljesítmény hatékonyság
F. Egy operációs rendszer frissítés után egyes funkciók nem működnek megfelelően		- Kompatibilitás
G. A számlázási programmodul bonyolultsága megnehezíti és lelassítja a hibák javítását	- Karbantarthatóság
H. A rendszer admin felülete csak Microsoft Edge böngészőben használható			- Hordozhatóság



2. GYAKORLAT – TESZTELÉSI CÉLOK

Melyik lehet a legfontosabb tesztelési cél az alábbi esetekben?

A. Specifikáció felülvizsgálata annak érdekében, hogy megfelelő minőségű dokumentumok alapján kezdjük el a fejlesztést.	
	- Kiértékelés
B. Átfogó rendszer teszt, ahol a követelményekhez teszteket tervezünk és futtatunk.	
	- Verifikálás
C. A rendszer átadása előtt az ügyfél a saját felhasználóival átnézi a rendszer által megvalósított üzleti folyamatokat, mindegyiket kipróbálják és megbizonyosodnak arról, hogy fogják tudni használni.	
	- Validálás
D. A már működő alkalmazáshoz a fejlesztők elkészítettek új funkciókat és szeretnénk arról megbizonyosodni, hogy a régi, eddig jól működő funkciók még mindig jól működnek.	
	- Bizalom kiépítése
E. Biztonsági tesztelő az alkalmazás titkosítását megpróbálja feltörni, keresi a rendszer biztonság szempontjából gyenge pontjait.	
	- Hibák megtalálása
F. A fejlesztők által tesztelésre átadott új verzión egy gyors tesztet futtatunk, hogy meggyőződjünk arról, érdemes elkezdeni a tesztelést és a rendszer megüti a szükséges alap szintet, nincsen tele hibával.		- Információ biztosítása
G. A Magyarországon használt számlázó szoftvereknek meg kell felelniük az Áfa törvényben leírt követelményeknek, így például azt is ellenőrizni kell, hogy a számla sorszámozásának folytonosnak kell lennie.
	- Jogszabálynak való megfelelés



3. GYAKORLAT - TESZTELŐI GONDOLKODÁSMÓD

A tesztelői gondolkodásmódhoz a költség, idő és funkciók hármasból melyik áll a legközelebb? Melyiket képviseli szerinted egy tesztelő a projektben?

Válasz: A tesztelő minőségközpontúan kell gondolkodjon, ezért a funkciót kell képviselnie egy projektben. Az üzleti célok más szereplőknek fontosak.



4. GYAKORLAT - BEFEJEZÉSI FELTÉTELEK KIALAKÍTÁSA

Az alábbi három példa projektre próbálj kialakítani egy szempontrendszert, amelyet lehetne alkalmazni a tesztelés befejezési kritériumaként.
	1. Lőszereket és fegyvereket is árusító vadászbolt online áruháza
	2. Azonnali átutalásokat megvalósító bankközi informatikai rendszer
	3. Önvezető metrószerelvényen futó járművet irányító szoftver

A rendszerekben a felsorolt sorrendben egyre nagyobb kockázat rejlik.
Egyre formálisabb egyre szigorúbb befejezési kritériumot kell megfogalmazni, amelynek minden pontjának teljesülnie kell.



5. GYAKORLAT – TESZTELÉS AKTUÁLIS ÁLLAPOTA

Egy projekt esetén az alábbi grafikonon láthatjuk, hogy időben előre haladva összesen hány hibát találtunk (Total Found), és abból összesen mennyit javítottunk ki (Total Fixed). 

	1. Értékeld a projekt aktuális állását és gondold végig, hogy a termék kiadása mikor következhet be!

	2. Miért lehet lapos a görbe az első hetekben?

	3. A két grafikon (Total Found – Total Fixed) közti különbség mit reprezentál?
 
Megoldás:
1. A talált hibák száma a projekt első négy hónapjában alacsony volt, a rá következő öt hónapban meredeken emelkedett és ez még mindig tart. Mivel egyre több hibát fedezünk fel a rendszerben, ezért még sok munka lesz vele és elég távolinak tűnik a termék kiadása. A helyzet akkor lesz megfelelő a kiadáshoz, amikor a görbék el fognak laposodni és egyre közelebb lesznek egymáshoz.

2. Lapos azért lehet az első hetekben, mert: 	
	- inkább teszteket tervezünk és csak keveset futtatunk,
	- még nem teljes erőforrással tesztelünk,
	- nem készült el a termék, ezért kevés a tesztelhető funkció,
	- esetleges hibafürtök nagyobb eséllyel alakulnak ki a projekt későbbi fázisaiban

3. A két grafikon közti különbség a nyitott hibák számát mutatja.



6. GYAKORLAT – KOCKÁZATOK SZERINTI SORREND

Az alábbi rendszerekben rejlő termékkockázatok szerint milyen sorrendet állítanál fel aszerint, hogy melyik mekkora kockázatot rejt? 
Egyértelmű sorrendet ilyen kevés információ alapján nehéz felállítani, de legalább 3 kategóriára oszd szét a rendszereket: magas, közepes és alacsony kockázat! 
Megoldásod indokold! Határozz meg szempontokat, amelyek mentén meg tudod ítélni a kockázatokat!

A. Atomerőmű HR rendszere részeként használt munkaidő nyilvántartó szoftver
B. Szállítmányozási vállalat több célállomás közötti útvonal tervező szoftvere
C. Lőszereket és fegyvereket is árusító vadászbolt online áruháza
D. Vasúti jegyellenőröknél használt kéziszámítógépes rendszer jegyek és bírságok kiállítására
E. Mobilon pénzben is játszható póker alkalmazás
F. Vérből méreganyagok kiválasztására használt dialízis gép vezérlő programja
G. Utasszállító repülőgép összes súly és szükséges üzemanyag számító kalkulátor program
H. COVID vírusfertőzött kontaktkutató mobil alkalmazás
I. Azonnali átutalásokat megvalósító bankközi informatikai rendszer
J. Önvezető metrószerelvényen futó járművet irányító szoftver
K. Személygépjárműbe épített fékerőszabályzó szoftver
L. Épület villamossági tervező szoftver

Megoldás:
	- Magas kockázat (közlekedésbiztonsági rendszerek, ahol ember életek foroghatnak kockán): F, G, J, K 		
	- Közepes kockázat (jelentős kockázatú rendszerek, ahol főleg anyagi károk keletkezhetnek): C, E, I, L
	- Alacsony kockázat (a maradék esetek, amelykben sem ember életek, sem gazdasági veszélyek nincsenek): A, B, D, H



7. GYAKORLAT – KIADHATÓ-E A SZOFTVER?

Az előző feladatban leírt szoftverek az alábbi hibákat tartalmazzák. Kiadnád-e a szoftvert használatra? 
3 kategóriát használhatsz: kiadható, nem adható ki, határeset. Indokold a válaszodat!

A. Szombati munkanapok esetén a rendszer maximum 8 óra munkaidőt ír jóvá
B. Napi 30-nál több célállomás esetén nem látszik a képernyőn az összes cél és nem is lehet lapozni, se görgetni
C. A csak dobozzal vásárolható termékek egyesével is betehetők a kosárba
D. Az adatok lassú szinkronizálása miatt az elmúlt 15 percben online vásárolt jegyek nem jelennek meg a jegykezelő eszközén
E. A leírás szerinti maximum 1 perces következő lépésre fordítható idő valójában 61 másodperc
F. A percben megadandó dialízis művelet hossz megadásakor nem írja ki a rendszer, hogy mi a mértékegység (óra vagy perc)
G. Az utasok tömegének a repülő teljes súlyának kiszámításakor használt alapértelmezett értékét (férfiak 90kg, nők 81kg, 13 év alatti gyermekek 34kg) nem lehet megadni, csak a specifikációban amúgy nem igényelt extra felhasználói jogosultságokkal
H. Android 2-es verzión az alkalmazás a helyadatokat rosszul használja és téves pozitív eseteket generál
I. 100.000.000 Ft feletti utalások esetén a rendszer 2 percig feleslegesen várakoztatja az utalást
J. A szerelvény egy hiba miatt későn kezdhet el lassítani az egyik állomásnál és pár méterrel túlfuthat az állomáson.
K. Az elvárt 10ms válaszidő helyett az eszköz csak 12ms alatt küld választ egyes impulzusokra.
L. A szükséges kábelhossz kiszámításnál a szoftver a specifikációtól eltérően nem cm-es pontos értéket ír ki, hanem kerekít méterre

Megoldás:
	- Kiadható (a kockázatok a vállalható szinten belül vannak, nem kritikusak): A, B, E, G, H, L
	- Határeset (olyan hiba, ami lehet előnyös is hátrányos is, attól függ honnan nézzük): I, 
	- Nem adható ki (jelentős biztonságkritikus kockázatok, amelyek emberéleteket veszélyeztetnek vagy jelentős anyagi károk keletkezhetnek): C, D, F, J, K


8. GYAKORLAT – TESZTELÉSI ALAPELVEK ÉS BEFEJEZÉSI KRITÉRIUMOK

Melyik tesztelési alapelvek hozhatók kapcsolatba a befejezési kritériummal? Mi az összefüggés köztük?

Megoldás:
	- A tesztelés csak a hibák jelenlétét mutatja meg, hiányukat nem. Ezért olyan befejezési kritérium nem lehet, hogy érjük el a hibamentességet.
	- A kimerítő tesztelés nem lehetséges. A gyakorlatban nem tudjuk megvalósítani, hogy teszteléskor minden lehetséges inputot kipróbáljunk.
	- A tesztelés függ a körülményektől. Minden alkalmazás más. Amelyikben nagyobb kockázat van, alaposabb tesztelésnek fogjuk alávetni.










